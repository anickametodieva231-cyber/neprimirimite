# УСТАВ НА БЪЛГАРСКИЯ ЦЕНТРАЛЕН КОМИТЕТ „НЕПРИМИРИМИТЕ“
_Система за самоорганизация и самоуправление_

## ЦЕЛ

Българският централен комитет „Непримиримите“ си поставя за върховна цел коренна промяна на съществуващото деспотично управление, което не защитава интересите на мнозинството от българския народ, пренебрегва историческите и културни ценности, потъпква морала и унищожава традициите. Държавата служи на олигархичен елит чрез корпоративен контрол върху ключови ресурси като енергетика, водоснабдяване, телекомуникации и хранителна промишленост.

Основна цел е замяната на това управление с хора с висок морал, родолюбив дух и необходимото образование. Настоящото управление налага тираничен модел чрез финансова сила, обслужваща интересите на олигархията, докато обикновеният човек е потискан от финансови пирамиди на монополни корпорации. Законодателството и съдебната система защитават корпоративните интереси. Конституционният съд е завладян от политически лица, а Народното събрание създава закони, които не гарантират равенство. БАБХ се използва като инструмент за унищожаване на селскостопанския сектор, а общинските съвети не работят в полза на населението.

Необходима е смяна на политическия елит с такъв, който работи единствено в интерес на народа. Основен приоритет на комитетите е защита на народа чрез изграждане на взаимно свързана система за взаимопомощ и граждански натиск за налагане и приемане на разработени от БЦК проекти и програми.

**Девиз:** „Един за всички, всички за един“

---

## НАЧИН И СРЕДСТВА ЗА ПОСТИГАНЕ НА ЦЕЛИТЕ

### Необходими условия:
- Независима от политическата власт съдебна система
- Икономическа справедливост и финансова свобода за народа
- Защита от икономически монополизъм
- Защита на историята, традициите, морала и образованието
- Духовно възраждане на нацията

**Ресурси:** хора, вяра в Бог, търсене на истината и правдата, финансови средства

Първостепенни цели на комитета и неговите структури:
- Независима от политическата власт съдебна система;
- Икономическа справедливост и финансова свобода за народа;
- Защита на народа от икономически монополизъм;
- Защита на историята, традициите, морала и образованието;
- Духовно възраждане на нацията.


## СРЕДСТВА ЗА ПОСТИГАНЕ НА ЦЕЛИТЕ

### Изграждане на комисии към БЦК „Непримиримите“

#### Правна комисия
- Разработване на законодателни промени за изчистване на съдебната власт от корупционни схеми;
- Възстановяване на равенството на страните в съдебния процес и досъдебното производство;
- Изработване на програма за промяна в Закона за съдебната власт;
- Изработване на програма за промяна в Наказателния кодекс и гражданските закони с акценти:
    - Независим избор от Народното събрание на Висшия съдебен съвет, Конституционния съд и Главния прокурор;
    - Персонална отговорност на съдии, прокурори и следователи, премахване на института на несменяемост;
    - Разширяване на правомощията за оперативна самостоятелност на следствието при разследване;
    - Право на следователите да обжалват действията на прокурора при отказ за образуване на досъдебно производство или повдигане на обвинение;
    - Разширяване на правомощията на разследващите полицаи;
    - Въвеждане на промени в Наказателния кодекс за носене на лична отговорност от общинските комисии във връзка с обществени поръчки, търгове, дейности, свързани с еврофондове, и разпределяне на общински земеделски земи по Закона за собствеността и ползването на земеделските земи;
    - Цялостна промяна на Закона за БАБХ и Закона за ветеринарномедицинската дейност;
    - Конкретизация на дисциплинарните наказания и отговорности на магистратите при неизпълнение на законовите им задължения.


#### Икономическа комисия
- Изработване на икономическа програма за развитие на икономиката с акценти:
    - Изграждане на държавни и общински предприятия в отрасли като електроника, машиностроене и енергетика;
    - Аграрна реформа чрез насочване на субсидии и стимулиране на селскостопанското производство, животновъдството, зеленчукопроизводството, производството на плодове и зърнени култури за задоволяване на вътрешното потребление и износ за трети страни;
    - Изчистване на земята от замърсители и пестициди, използване на естествени торове;
    - Развитие на животновъдството с акцент върху селекция и запазване на традиционни породи животни;
    - Изграждане на общински борси за стокообмен на селскостопанска продукция;
    - Данъчна политика, насочена към облекчаване на бизнесите в малките населени места, за възстановяване на населението в селата и градовете извън София-област;
    - Насърчаване на заетостта и раждаемостта в селата и градовете, възстановяване на културния и образователния процес;
    - Проучване на потенциала за развитие на всяка област с оглед на население, климатични особености, сграден фонд и ресурси;
    - Стимулиране на частния бизнес за развитие на икономика, ориентирана към производство и стокообмен;
    - Законодателно ограничаване на вноса на селскостопански продукти, които се отглеждат и произвеждат в страната.
    - Проучване и внедряване на алтернативни икономически модели


#### Комисия за защита на традициите, морала, историята и образованието
- Проекти за възстановяване на традиции и обичаи чрез общинските и областни центрове;
- Ревизия на учебници във всички сфери, дискусия относно изопачени исторически факти и въ copy-paste
- Обучение в ценностите на семейството и морала в човешките взаимоотношения.


#### Комисия за духовно възраждане на нацията
- Обучение в християнски ценности и изучаване на религии и мъдрости, проповядващи добродетели, духовно братство, доброта, любов, истина и справедливост.


## СТРУКТУРА НА КОМИСИИТЕ

- В комисиите могат да участват неограничен брой хора.
- Всяка комисия избира управителен съвет от 5 до 7 души, който гласува и оформя предложенията и стратегията въз основа на заложените принципи.
- Управителният съвет се ръководи от председател, заместник-председател и секретар, които организират дебати, насрочват заседания и обобщават решенията, приети с обикновено мнозинство (50% + 1 от присъстващите).
- Членството в комисията се кандидатства с молба и автобиография, одобрява се от БЦК.
- Комисиите и техните членове нямат право да разпространяват информация за дейността и проектите без изричното разрешение на БЦК.


## СТРУКТУРА НА ЦЕНТРАЛНИЯ КОМИТЕТ

### Членство: 
- Членове на БЦК могат да бъдат пълнолетни лица с висок морал, приемащи устава, целите и задачите на комитета, които полагат клетва пред управителния съвет. Членове по право са областните и общинските комитети, които при учредяването си приемат устава на БЦК и полагат клетва. Те участват в общото събрание на БЦК чрез избрани представители. Неправителствени организации и политически партии могат да кандидатстват за членство при същите условия.
**Изключване:** При неспазване на целите на устава, неморално или корупционно поведение, нарушаване на клетвата, членовете се изключват с решение на управителния съвет на БЦК.

### Управителен съвет на БЦК
- Състав:
    - Председател: Човек с дом и прехрана, независим от държавната власт, честен, справедлив, неподкупен, готов на саможертва.
    - Заместник-председател: Същите критерии.
    - Главен касиер
    - Главен свързочник
    - Главен контрольор
- Решения: Приемат се с мнозинство 50% + 1 от присъстващите.
- Правомощия на председателя:
    - Насрочва и открива заседанията на управителния съвет и годишното събрание чрез имейли, медии, покани или телефон;
    - Редовни заседания: месечно за управителния съвет, годишно за общото събрание;
    - Извънредни заседания при необходимост;
    - Ръководи заседанията, изпълнява решенията, контролира дейността на касиера и заместник-председателя;
    - Има един глас при гласуване, а при равенство – допълнителен глас.
- Задължения на главният касиер:
    - Приема средства от областните и общинските комитети, дарители и съратници, издава разписки или удостоверява плащанията за членски внос;
    - Води касова книга/разпределена публична счетоводна книга/ с всички постъпления;
    - Тегли средства от сметките с подпис на председателя или заместник-председателя съгласно решенията на събранието;
- Задължения на главният свързочник:
    - Подсигурява и отговаря за технически обезпечена комуникационна среда между свързочниците в комитетите.
- Задължения на главният контрольор:
    - Следи за спазване на устава, докладва нарушения. Приема доклади за нарушения на устава от контрольорите в комитетите.


## ОБЛАСТНИ, ОБЩИНСКИ И РАЙОННИ КОМИТЕТИ

- Създават се в цялата страна с председател, заместник-председател, касиер, секретар, свързочник и контрольор..
- Всеки комитет избира представител за годишното събрание на БЦК.
- Областните и общинските комитети, както и районните за София, се управляват от минимум 5 души, които съставят протокол за учредяване, приемат устава на БЦК и полагат клетва.
- Областните комитети провеждат месечни и годишни събрания,  в годишните събрания се включват по двама представители от общинските комитети(и по двама от районните) и излъчват делегат за общото годишно събрание на БЦК.
- Управителните съвети на областните, общинските и районните комитети имат правомощия като тези на БЦК, с изключение на вземането на решения за участие в избори и приемане или прекратяване на членство на национално ниво.


## УЧАСТИЕ В ИЗБОРИ

- При решение на БЦК за участие в избори, се използват регистрации на съдебно регистрирани партии, които сключват коалиция с наименование „Български централен комитет“ или споразумение за участие на членове на БЦК в листите.
- Кандидати за местни избори: Одобряват се от областния комитет и се утвърждават от БЦК.
- Кандидати за национални и европейски избори:
    - Всеки общински комитет посочва по един кандидат за депутат, областният – още един.
    - На събрание на областния комитет с двама представители от общинските комитети се определя реда в листата с мнозинство 50% + 1.
    - Листите се утвърждават от БЦК. При неодобрение в срок от 3 дни се предлагат нови кандидати.
    - При невъзможност за подреждане на листата от областния комитет, БЦК я утвърждава и подрежда.
- Критерии за кандидати: Без осъждания, проверки или досъдебни производства, с безупречна морална репутация.

## СТРУКТУРА НА САМООРГАНИЗАЦИОННИТЕ КОМИТЕТИ

- Всяка клетка (общинска, областна, районна, централна) се състои от минимум 5 души:
    - Председател: Ръководи дейността, насрочва заседания, има решаващ глас при равенство.
    - Заместник-председател: Подпомага председателя и го замества при нужда.
    - Касиер: Отговаря за финансите, води отчетност, отчита се пред главния касиер на БЦК, технически и финансово грамотен.
    - Свързочник: Отговаря за комуникацията, компютърно грамотен.
    - Контрольор: Следи за спазване на устава, докладва нарушения.
- Нови функции се вписват в учредителния протокол и се утвърждават от БЦК.


## ФИНАНСИРАНЕ

    - Касиерите водят прозрачна отчетност с касови книги и разписки.
    - Всички средства, дарения и вноски се документират и използват съгласно решенията на съответния съвет.


## КЛЕТВА

КЪЛНА СЕ В ИМЕТО НА БЪЛГАРСКИЯ НАРОД ДА ЗАЩИТАВАМ НАРОДНИТЕ ПРАВА И ИНТЕРЕСИ ЧРЕЗ ВСЯКО СВОЕ ДЕЙСТВИЕ. Да се боря за суверенитет, мир и запазване на традициите, за справедливо икономическо и социално битие на всеки човек, да защитавам всяка педя българска земя и народа си. Готов съм да дам всичките си умения за народното дело с чест и достойнство. Заклевам се да браня род и родина, да се боря за мир и справедливост. Моля Бог да бъде милостив към мен, да ме благослови и напътства за изпълнението на това дело за всеобщото благо. Амин. Заклех се.
